# Present Simple

**_Простий (неозначений) теперішній час_**
|Ствердження|Заперечення|Питання|
|--|--|--|
|I work every day. Я працюю кожного дня.|I don't work every day. Я не працюю кожного дня.|Do you work every day? Чи працюєш ти кожного дня?|
|He works every day. Він працює кожного дня.|He doesn't work every day. Він не працює кожного дня.|Does he work every day? Він працює кожного дня?|

### Стверджувальне речення

Стверджувальне речення в **Present Simple** (**Present Indefinite**) утворюється за допомогою [підмета](https://grammarway.com/ua/principal-parts-of-the-sentence#the-subject) (хто? що?) та [присудка](https://grammarway.com/ua/principal-parts-of-the-sentence#the-predicate) (здебільшого він виражається [смисловим дієсловом](https://grammarway.com/ua/verbs#smislovi-dieslova) в першій формі).

- _I study French. – Я вчу французьку мову._
- _You speak English. – Ти розмовляєш англійською._
- _We play the violins. – Ми граємо на скрипках._
- _Cats like milk. – Коти люблять молоко._

Якщо підмет виражений [іменником](https://grammarway.com/ua/nouns) або [займенником](https://grammarway.com/ua/pronouns) в третій особі однини, тоді до дієслова додається закінчення -**s** або -**es**.

- _She speaks English. – Вона розмовляє англійською._
- _He plays the violin. – Він грає на скрипці._
- _Simon's cat likes milk. – Кіт Саймона любить молоко._

Особливості [додавання закінчення -es](https://grammarway.com/ua/es) детально розглянуті в окремій статті.

- to live → lives
- to read → reads
- to clean → cleans
- to buy → buys
- to have → has
- to rush → rushes
- to dry → dries
- to go → goes

### Заперечне речення

Заперечне речення в **Present Simple** утворюється за допомогою [допоміжного дієслова](https://grammarway.com/ua/verbs#dopomizhni-dieslova) **do** з заперечною часткою **not** (**do not**), що ставиться після підмета (хто? що?). Після допоміжного дієслова **do** вживається смислове в формі [інфінітиву](https://grammarway.com/ua/infinitive) без частки **to**.

- _I do not speak English. – Я не розмовляю англійською._
- _They do not play the violin. – Вони не грають на скрипках._

- _do not = don't (скорочення)_
- _Cats don't like tomatoes. – Коти не люблять помідори._

Дієслово **do** з підметом, вираженим третьою особою однини (**he**, **she**, **it**), вживається з закінченням -**es** у формі **does**. Після **does** смислове дієслово використовується у формі простого [інфінітиву](https://grammarway.com/ua/infinitive) без частки **to** (перша форма дієслова).

- _She does not speak English. – Вона не розмовляє англійською._
- _He does not play the violin. – Він не грає на скрипці._

- _does not = doesn't (скорочення)_
- _Simon's cat doesn't like to swim. – Кіт Саймона не любить плавати._

Заперечення в **Present Simple** також можна виразити за допомогою [заперечних займенників](https://grammarway.com/ua/indefinite-pronouns#no-one-nobody-nothing) та [прислівників](https://grammarway.com/ua/adverbs). Після них використовується смислове дієслово в стверджувальній формі, так як подвійне заперечення не характерне для англійської мови.

- _None of us are saints. – Ніхто з нас не є святим._
- _Nobody speaks Latin. – Ніхто не розмовляє на латині._
- _No one knows who we are. – Ніхто не знає, хто ми._
- _We do nothing. – Ми нічого не робимо._
- _I go nowhere. – Я нікуди не йду._

### Питальне речення

Питальне речення (загальне питання) в **Present Simple** утворюється за допомогою допоміжного дієслова **do** або **does** (якщо підмет стоїть в третій особі однини **he**, **she**, **it**), що стоїть перед [підметом](https://grammarway.com/ua/principal-parts-of-the-sentence#the-subject). Після підмета йде смислове дієслово в першій формі.

- _Do you speak English? – Ти розмовляєш англійською?_
- _Do they play the guitars? – Вони грають на гітарах?_
- _Do cats like fish? – Коти люблять рибу?_

- _Does he speak English? – Він розмовляє англійською?_
- _Does she play the violin? – Вона грає на скрипці?_
- _Does Simon's cat like to swim? – Кіт Саймона любить плавати?_

Спеціальне питання в **Present Simple** утворюється за допомогою необхідного [питального слова](https://grammarway.com/ua/question-words) або фрази, що ставиться на початок речення. Подальший порядок слів такий самий, як і в загальному питанні з **Present Simple**.

- _Why do you speak English? – Чому ти розмовляєш англійською?_
- _Where does she play the violin? – Де вона грає на скрипці?_
- _How long do they play the guitars? – Як давно вони грають на гітарах?_

### To be в Present Simple

Дієслово [to be](https://grammarway.com/ua/to-be) (бути, існувати, знаходитися) _–_ особливий і в часі **Present Simple** вживається в трьох формах: **am**, **is**, **are**. Вибір необхідної форми залежить від особи та числа підмета у реченні.

- _I → am ( для 1-ї особи однини: я)_
- _He, She, It → is ( для 3-ї особи однини)_
- _We, You, They → are( для 1-ї, 2-ї та 3-ї особи множини)_

Дієслово **to be** не потребує використання [допоміжних дієслів](https://grammarway.com/ua/verbs#dopomizhni-dieslova) для утворення **заперечних** або **питальних** речень. Докладніше про це дієслово та його використання читайте в статті [to be](https://grammarway.com/ua/to-be).

- _I am ready. – Я готовий._
- _You are handsome. – Ти красивий (про чоловіка)._
- _She is not here. – Вона не тут._
- _Medical records are confidential. – Медичні записи конфіденційні._
- _Is this your first application to college? – Це ваша перша заява на вступ до коледжу?_

## Використання Present Simple

### Загальні ствердження

**Present Simple** використовується для вираження певного факту або інформації, що не зв'язана з певним часовим проміжком, а є актуальними загалом. Часто це чиїсь звички або вподобання.

- _He likes to be in the focus of attention. – Йому подобається бути в центрі уваги._
- _Do you prefer red wine or white wine? – Ви віддаєте перевагу червоному або білому вину?_
- _What do you think about online dating? – Що ви думаєте про знайомства в Інтернеті?_

### Загальновідомі факти

**Present Simple** використовується для опису загальновідомих істин, наукових фактів, явищ природи, того, що за думкою мовця завжди є незмінним.

- _The Earth revolves around the Sun. – Земля обертається навколо Сонця._
- _Snow consists of water. – Сніг складається з води._
- _At what temperature does water freeze? – За якою температурою замерзає вода?_

### Дії, що регулярно повторюються

**Present Simple** використовується для вираження дій, що регулярно відбуваються або часто повторюються. Часто це звички або щоденний розклад людини.

- _I wake up at 6:15 a.m. – Я прокидаюсь о 6:15 ранку (регулярно, кожного дня)._
- _Не runs 10 kilometers every morning. – Він пробігає 10 км кожного ранку._
- _When does she usually come home? – Коли вона звичайно приходить додому?_

### Розклад та домовленості

**Present Simple** використовується для вираження розкладу чогось (потягів, автобусів, телепрограм тощо), а також певної чіткої домовленості про зустріч (побачення, збори, візит до лікаря), навіть якщо мається на увазі виконання дії в майбутньому часі.

- _The train leaves at 7 o'clock. – Потяг відправляється о сьомій годині._
- _Let's meet under the big tree. – Давай зустрінемося під великим деревом._
- _He has a meeting with the doctor in two hours. – В нього зустріч з лікарем через дві години._
- _Is the next flight at 9 o'clock tomorrow morning? – Наступний літак вилітає завтра о дев'ятій годині ранку?_

### Інструкції

**Present Simple** використовується в інструкціях, вказівках, рецептах тощо. В цьому випадку **Present Simple** має відтінок [наказового способу](https://grammarway.com/ua/mood#imperative-mood).

- _Push the button to turn on the TV. – Натисни на кнопку, щоб увімкнути телевізор._
- _The water is deep here, so don't fall in! – Тут глибоко, тому не впади у воду!_
- _Use a capital letter at the beginning of names. – Використовуйте заголовну літеру на початку імен._
- _Take one chicken breast fillet and gratinate it at 200 degrees Centigrade. – Візьміть одне куряче філе та запікайте його до рум'яної скоринки при 200 градусах за Цельсієм._

### Коментарі

**Present Simple** використовується для зображення або опису послідовних дій, що відбуваються в цей момент, наприклад, в спортивних оглядах, коментування новин, матчів, переказі історій тощо.

- _Fewhard advances the puck and freezes it. – Ф'югард веде шайбу та затримує її в своїй зоні._
- _Saltan intercepts the pass and makes unbelievable goals-kick. – Салтан перехоплює м'яч та робить неймовірний удар від воріт._
- _Semmy runs and outstrips her main contender. – Семмі біжить та обганяє свою головну суперницю._

### З "нетривалими" дієсловами

**Present Simple** використовується з дієсловами, що вказують не на дію, а скоріше на певний стан, в якому перебуває особа або предмет в даний момент часу.

- _Do you see me? – Ти бачиш мене?_
- _She feels sad. – Їй сумно._
- _She appears confused. – Вона виглядає розгубленою._
- _They don’t need help right now. – Вони не потребують допомоги зараз._

### В заголовках

**Present Simple** використовується в заголовках газет, книг, а також в новинах та інформаційних повідомленнях для скорочення кількості символів та економії місця.

- _What happens when you quit smoking? – Що відбувається, коли ви кидаєте палити?_
- _Northern Ireland teenager sues Facebook over her nude photo. – Підліток з Північної Ірландії судиться з Фейсбуком через публікації її фото в оголеному вигляді._
- _Rio Paralympics 2016: Dame Sarah Storey wins 12th Paralympic gold medal. – Параолімпійські ігри в Ріо 2016: Дейм Сара Сторі виграла дванадцяту параолімпійську золоту медаль._

## Маркери часу

**Present Simple** може вживатися з певними словами та виразами, що вказують як часто відбувається або не відбувається певна дія.

- _always – завжди_
- _often – часто_
- _usually – звичайно_
- _regularly – постійно, регулярно_

- _from time to time – час від часу_
- _sometimes – інколи_
- _seldom – зрідка, подеколи_
- _rarely – рідко_
- _never – ніколи_

- _every day – кожного дня, щодня, кожний день_
- _every week – кожного тижня, щотижня, кожний тиждень_
- _every month – кожного місяця, щомісяця, кожний місяць_
- _every year – кожного роки, щороку, кожний рік_

- _at the weekend – на вихідних_
- _at weekends – по вихідним_
- _at 7 o'clock – о 7-й годині (в розкладах)_

- _twice a week – два рази (двічі) на тиждень_
- _three times a week – три рази (тричі) на тиждень_
- _four times a month – чотири рази на місяць_

- _on Mondays – щопонеділка_
- _on Sundays – щонеділі_
